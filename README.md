# İADE VE İPTAL SÖZLEŞMESİ

## TÜKETİCİ HAKLARI – CAYMA – İPTAL İADE KOŞULLARI

### GENEL

1. Refresh the Future, kullanıcılara, geri dönüştürülebilir ambalaj (“ürün”) teslim alma ve iade opsiyonları tanır. Kullanıcı’nın Uygulama üzerinden teslim alma sekmesini seçmesi üzerine Kullanıcı izni ile açılan kamera ile ilgili QR kod okutulup teslim alım işlerini gerçekleştirebilmektedir. QR kodunun kullanıcı tarafından okutmasıyla beraber ödünç verme işlemi gerçekleşir ve depozito ücreti ön provizyonda beklemek koşulu ile kullanıcının sisteme kaydettiği kredi kartı limitinden bloke edilir. Ambalajlar, Uygulama içerisinde gösterilen anlaşmalı kafe veya festival alanlarından teslim alınır ve iade edilir.

### TESLİM ALINAN ÜRÜN BEDELİ GERÇEKLEŞMEZ İSE

2. Kullanıcı, teslim aldığı ürün bedelini ödemez veya banka kayıtlarında iptal ederse, Refresh the Future’ın ürünü teslim yükümlülüğü sona erer.

### ÖNGÖRÜLEMEYEN SEBEPLERLE ÜRÜN SÜRESİNDE TESLİM EDİLEMEZ İSE

3.1. Refresh the Future’ın öngöremeyeceği mücbir sebepler oluşursa ve ürün süresinde teslim edilemez ise, durum Kullanıcı’ya bildirilir. Kullanıcı, siparişin iptalini, ürünün benzeri ile değiştirilmesini veya engel ortadan kalkana dek teslimatın ertelenmesini talep edebilir.

### ALICININ ÜRÜNÜ KONTROL ETME YÜKÜMLÜLÜĞÜ

4. Kullanıcı, sözleşme konusu ürünü teslim almadan önce derhal muayene edecek; ezik, kırık vb. hasarlı ve ayıplı ürün teslim almayacaktır. Teslim alınan ürünün hasarsız ve sağlam olduğu kabul edilecektir. Kullanıcı, teslimden sonra ürünü özenle korumak zorundadır.

### İADE KOŞULLARI

5.1. Son kullanıcı, ödemeyi kredi kartı ile yapmış ise ve iptal ederse; İade sekmesinden iade edilecek bardakları seçip bir QR üretir, bu QR kafe ya da festival kullanıcısı tarafından okutulup iade edilecek bardaklarla birlikte toplam tutarı resmedilir ve onaylandığı zaman son kullanıcıya iade operasyonu gerçekleştirilmektedir. Eğer kafe ve festival kullanıcısı teslim işlemini herhangi bir sebepten onaylamazsa son kullanıcıya iade işlemi gerçekleşmez.

5.2. Kafe tarafı için işlemin gerçekleştiği tarihten itibaren başlayan ve 7 gün boyunca devam eden iade periyodu başlamaktadır. Son Kullanıcılar 7 gün içerisinde iade işlemini yaptığı takdirde, herhangi bir kesinti bedeli olmadan, bloke edilen depozito ücretinin tamamı Kullanıcı’ların kredi kartı limiti blokesinin açılması yoluyla iade edilir. 7 gün ve 14 gün arasında iade süreçlerinin gerçekleşmesi durumunda ise bloke edilen depozito ücretinin yarısı kredi kartı limiti blokesinin kaldırılması yoluyla Son Kullanıcı’ya iade edilir ve kalan yarısı Refresh the Future tarafından kullanım bedeli olarak teslim alınır. 14 günü aşan sürelerde Son Kullanıcı iade operasyonlarını gerçekleştiremez ve ücretin tamamı Refresh the Future bünyesine geçer.

5.3. Festival tarafı için işlemin gerçekleştiği tarihten itibaren başlayan ve 7 gün boyunca devam eden iade periyodu başlamaktadır. Son Kullanıcılar azami 7 gün içerisinde iade işlemini yapabilmektedirler fakat festival iade operasyonları festival süresi ile sınırlıdır ve iade işlemi de festival süresi ile paralellik göstermektedir (Son Kullanıcılar festival süresince iade işlemini gerçekleştirebilmektedir). Festival tarafında Son Kullanıcı iade işlemini yaptığında bloke edilen depozito ücretinin yarısı kredi kartı limiti blokesinin kaldırılması yoluyla Son Kullanıcı’ya iade edilir.

### KULLANICI KUSURU

6. Kullanıcı’nın kusurundan kaynaklanan bir nedenle malın değerinde bir azalma olursa veya iade imkânsızlaşırsa Kullanıcı kusuru oranında Refresh the Future’ın zararlarını tazmin etmekle yükümlüdür.

### CAYMA HAKKI

7. Kullanıcılar 7 gün içerisinde iade işlemini yaptığı takdirde, herhangi bir kesinti bedeli olmadan, işlemin ücreti tarafa iade edilir.

### TEMERRÜT HALİ VE HUKUKİ SONUÇLARI

8. Kullanıcı, ödeme işlemlerini kredi kartı ile yaptığı durumda temerrüde düştüğü takdirde, kart sahibi banka ile arasındaki kredi kartı sözleşmesi çerçevesinde faiz ödeyeceğini ve bankaya karşı sorumlu olacağını kabul, beyan ve taahhüt eder. Bu durumda ilgili banka hukuki yollara başvurabilir; doğacak masrafları ve vekâlet ücretini Kullanıcı’dan talep edebilir ve her koşulda Kullanıcı’nın borcundan dolayı temerrüde düşmesi halinde, Kullanıcı, borcun gecikmeli ifasından dolayı Refresh the Future’ın uğradığı zarar ve ziyanını ödeyeceğini kabul eder.

### ÖDEME VE TESLİMAT

9. Refresh the Future mobil uygulaması üzerinden kredi kartlarınız ile ödeme işlemlerini gerçekleştirebilirsiniz. Ödeme işlemleri gerçekleşirken ilgili kredi kartınızın limitini bloke etmek koşuluyla belirlenen depozito bedeli ön provizyonda bekletilir. Ürünlerin iadesinin gerçekleştiği anda bloke edilen kredi kartı limiti iade koşullarına uygun olmak kaydıyla blokesi kaldırılır ve iade işlemi gerçekleştirilir.
