# İADE VE İPTAL SÖZLEŞMESİ

## TÜKETİCİ HAKLARI – CAYMA – İPTAL İADE KOŞULLARI 

### GENEL

1. Refresh the Future, kullanıcılara, geri dönüştürülebilir bardak (“ürün”) teslim alma ve iade opsiyonları tanır. Teslim alma için Kullanıcının internet sitesi veya Uygulama üzerinden teslim almayı seçmesi sonrasında, QR kod gösterme basıldığında oluşan QR kodu son kullanıcının okutmasıyla beraber, ödünç verme işlemi gerçekleşir ve depozito ücreti ön provizyonda beklemek koşulu ile kullanıcının sisteme kaydettiği kredi kartı limitinden bloke edilir. Bardaklar, site içerisinde gösterilen anlaşmalı kafe veya festival alanlarından teslim alınır ve iade edilir.

2. Kullanıcılar, satın aldıkları ürünün satış ve teslimi ile ilgili olarak 6502 sayılı Tüketicinin Korunması Hakkında Kanun ile yürürlükteki diğer yasalara tabidir.

3. Satın alınan ürünün satılmasının imkansızlaşması durumunda, Refresh The Future bu durumu öğrendiğinden itibaren 3 gün içinde yazılı olarak alıcıya bu durumu bildirmek zorundadır. 14 gün içinde de toplam bedel Kullanıcı’ya iade edilmek zorundadır.

### SATIN ALINAN ÜRÜN BEDELİ ÖDENMEZ İSE

4. Kullanıcı, satın aldığı ürün bedelini ödemez veya banka kayıtlarında iptal ederse, Refresh the Future’ın ürünü teslim yükümlülüğü sona erer.

### KREDİ KARTININ YETKİSİZ KULLANIMI İLE YAPILAN ALIŞVERİŞLER

5. Ürün teslim edildikten sonra, Kullanıcı’nın ödeme yaptığı kredi kartının yetkisiz kişiler tarafından haksız olarak kullanıldığı tespit edilirse ve satılan ürün bedeli ilgili banka veya finans kuruluşu tarafından Refresh The Future’a ödenmez ise, Kullanıcı, sözleşme konusu ürünü 3 gün içerisinde nakliye gideri Kullanıcı’ya ait olacak şekilde Refresh the Future’a iade etmek zorundadır.

### ÖNGÖRÜLEMEYEN SEBEPLERLE ÜRÜN SÜRESİNDE TESLİM EDİLEMEZ İSE

6.1. Refresh the Future’ın öngöremeyeceği mücbir sebepler oluşursa ve ürün süresinde teslim edilemez ise, durum Kullanıcı’ya bildirilir. Kullanıcı, siparişin iptalini, ürünün benzeri ile değiştirilmesini veya engel ortadan kalkana dek teslimatın ertelenmesini talep edebilir.

### ALICININ ÜRÜNÜ KONTROL ETME YÜKÜMLÜLÜĞÜ

7. Kullanıcı, sözleşme konusu ürünü teslim almadan önce derhal muayene edecek; ezik, kırık vb. hasarlı ve ayıplı ürün teslim almayacaktır. Teslim alınan ürünün hasarsız ve sağlam olduğu kabul edilecektir. Kullanıcı, teslimden sonra ürünü özenle korumak zorundadır.

### CAYMA HAKKI

8. Kullanıcı’lar 14 gün içerisinde iade işlemini yaptığı takdirde, herhangi bir kesinti bedeli olmadan, işlemin ücreti tarafa iade edilir. Cayma hakkının kullanılması için bu süre içinde Refresh the Future’a Refresh the Future’ın belirttiği şekilde uygulama üzerindeki bildirim kanalları üzerinden iade bildiriminde bulunması gerekir.

### İADE KOŞULLARI

9.1. Son kullanıcı, ödemeyi kredi kartı ile yapmış ise ve iptal ederse; İade sekmesinden iade edilecek bardakları seçip bir QR üretir, bu QR kafe ya da festival kullanıcısı tarafından okutulup iade edilecek bardaklarla birlikte toplam tutarı resmedilir ve onaylandığı zaman son kullanıcıya iade operasyonu gerçekleştirilmektedir. Eğer kafe ve festival kullanıcısı teslim işlemini herhangi bir sebepten onaylamazsa son kullanıcıya iade işlemi gerçekleşmez.

9.2. Kafe tarafı için işlemin gerçekleştiği tarihten itibaren başlayan ve 14 gün boyunca devam eden iade periyodu başlamaktadır. Son Kullanıcılar 14 gün içerisinde iade işlemini yaptığı takdirde, herhangi bir kesinti bedeli olmadan, işlemin ücreti tarafa iade edilir. 14 gün ve 21 gün arasında iade süreçleri gerçekleşirse eğer işlem ücretinin yarısı kullanım bedeli olarak alınır ve Son Kullanıcıya kalan yarısı iade edilir. 21 günü aşan sürelerde iade operasyonundan Son Kullanıcı herhangi bir ücret talep edemez ve ücretin tamamı Refresh bünyesine geçer. Bu iptalden itibaren yine 14 gün içinde ürün bedeli bankaya iade edilir, ancak bankanın alıcının hesabına 2-3 hafta içerisinde aktarması olasıdır.

### KULLANICI KUSURU

10. Kullanıcı’nın kusurundan kaynaklanan bir nedenle malın değerinde bir azalma olursa veya iade imkânsızlaşırsa Kullanıcı kusuru oranında Refresh the Future’ın zararlarını tazmin etmekle yükümlüdür. Ancak cayma hakkı süresi içinde malın veya ürünün usulüne uygun kullanılması sebebiyle meydana gelen değişiklik ve bozulmalardan Kullanıcı sorumlu değildir.

### TEMERRÜT HALİ VE HUKUKİ SONUÇLARI

10. Kullanıcı, ödeme işlemlerini kredi kartı ile yaptığı durumda temerrüde düştüğü takdirde, kart sahibi banka ile arasındaki kredi kartı sözleşmesi çerçevesinde faiz ödeyeceğini ve bankaya karşı sorumlu olacağını kabul, beyan ve taahhüt eder. Bu durumda ilgili banka hukuki yollara başvurabilir; doğacak masrafları ve vekâlet ücretini Kullanıcı’dan talep edebilir ve her koşulda Kullanıcı’nın borcundan dolayı temerrüde düşmesi halinde, Kullanıcı, borcun gecikmeli ifasından dolayı Refresh the Future’ın uğradığı zarar ve ziyanını ödeyeceğini kabul eder.

### ÖDEME VE TESLİMAT

11. Refresh the Future mobil uygulamasından ve [https://www.refreshthefuture.co](https://www.refreshthefuture.co) internet sitesi üzerinden kredi kartlarınız ile ödeme işlemlerini gerçekleştirebilirsiniz. Online ödemelerinizde siparişiniz sonunda kredi kartınızdan tutar çekim işlemi gerçekleşecektir.
